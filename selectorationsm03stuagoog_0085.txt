DE ΙΜΡΕΒΙΟ cN.PoMPm1 ORATIO. 79

ca his amissis vectigalia postea victoria recuperare 3
neque enim isdem redimendi facultas erit propter
calamitatem neque aliis voluntas propter timorem.
Deinde quod nos eadem Asia atque idem iste Mithri-
dates initio belli Asiatici docuit, id quidem certe 5
calamitate docti memoria retinere debemus: nam
tum, cum in Asia res magnas permulti amiserant,
scimus Romae solutione impedita fidem concidisse3
non enim possunt una in civitate multi rem ac fortu-
nas amittere, ut non plures secum in eandem trahant 10
calamitatem. A quo periculo prohibete rem publicam
et mihi credite, id quod ipsi videtis: haec fides atque
haec ratio pecuniarum, quae Romae, quae in foro
versatur, implicata est cum illis pecuniis Asiaticis
et cohaeret; ruere illa non possunt, ut haec non 15
eodem labefacta motu concidant. Quare videte,
num dubitandum vobis sit omni studio ad id bellum
incumbere, in quo gloria nominis vestri, salus so-
ciorum, vectigalia maxima, fortunae plurimorum
civium conjunctae cum re publica defendantur. 20
(3. Quoniam de genere belli dixi, nunc de magni-
tudine pauea dicam. Potest hoc enim dici, belli
genus esse ita necessarium, ut sit gerendum, non
esse ita magnum, ut sit pertimescendum: in quo
maxime elaborandum est ne forte ea vobiS, quae 25
diligentissime providenda sunt, contemnenda esse
videantur. Atque ut omnes intelligant me L. Lu-
cullo tantum impertire laudiS, quantum forti viro et
sapienti homini et magno imperatori debeatur, dico
ejus adventu maximas Mithridati copias omnibus :30
rebus ornatas atque instructas fuisse, urbemque
Asiae clarissimam nobisque amicissimam, Cyzicen-
orum, obsessam esse ab ipso rege maxima multitu-
dine et oppugnatam vehementissime, quam L. Lucul-
lus virtute, assiduitate, consilio summis obsidionis ”25
periculis liberavit: ab eodem imperatore classem
magnam et ornatam, quae ducibus Sertorianis ad
Italiam studio atque odio inflammata raperetur, supe
ratam esse atque depressam ; magnas hostium prae·

